





L’economia è la scienza delle scelte in condizioni di <i>scarsità</i>. Le risorse disponibili – tempo, denaro, capacità produttive – sono limitate, e con questo bisogna fare i conti mentre si cerca di raggiungere i propri obiettivi. Ogni decisione comporta quindi un compromesso – un <i>trade-off</i>, come dicono gli economisti: ottenere qualcosa implica rinunciare a qualcos'altro. C’è economia in tutte le "attività ordinarie della vita", come diceva Alfred Marshall: quando una famiglia sceglie tra la marca $X$ e la $Y$, o decide di assicurare l'auto contro il furto; quando un imprenditore vuole assumere un lavoratore e quest'ultimo valuta se accettare il contratto; o quando un governo introduce un bonus verde o aumenta le accise sui carburanti.

La microeconomia studia come i singoli agenti – famiglie, imprese e governi – affrontano questi compromessi, allocando risorse scarse tra usi alternativi. Analizza come si determinano i prezzi, come si formano la domanda e l’offerta di beni e servizi, chi acquista, chi vende, e come l'interazione tra le decisioni individuali incide sul benessere collettivo. Per cominciare, partiamo dal caso più semplice possibile.

Immaginiamo un bene qualsiasi – una mela, una bottiglia d’acqua, un libro. Ce n’è una sola unità disponibile, ed esistono due persone: Carmen, attuale proprietaria del bene, e Bruno, interessato ad acquistarlo. Bruno attribuisce al bene un valore di 8 euro: è <i>disposto a pagare</i> fino a 8 euro per averlo. Carmen, invece, sarebbe disposta a separarsene per qualunque cifra superiore a 5 euro: questa è la sua <i>disponibilità a vendere</i>. Questo valore può riflettere quanto Carmen apprezza il bene, oppure – e sarà
<span class="marginnote">
  Un’eccezione importante sarà il mercato del lavoro, dove il bene scambiato, il tempo, non è prodotto da un'impresa, bensì venduto dall'individuo che lo possiede (il lavoratore).
</span>
il caso più frequente nei mercati che analizzeremo – può rappresentare il costo necessario a produrre l’unità, se Carmen è proprietaria di un’impresa produttrice del bene e questo non esiste ancora.

Poiché il valore
<span class="marginnote"><img src="carmen.png"/>
</span>
attribuito da Bruno è maggiore di quello di Carmen, è naturale pensare che i due si accorderanno per scambiarsi il bene, ad un prezzo compreso tra 5 e 8 euro, diciamo 6.50. Bruno ottiene qualcosa che per lui vale 8 euro, pagandone solo 6.50: ottiene così un <b>surplus</b> di 1.50 euro. Carmen riceve 6.50 euro per qualcosa che per lei valeva (o costava) 5: anche lei ottiene un surplus di 1.50 euro. La somma dei due guadagni – 3 euro – è il <b>surplus totale</b> generato dallo scambio: una misura monetaria del valore complessivo creato.

Che cosa succede se, per qualche motivo, lo scambio non avviene? In quel caso né Bruno né Carmen ottengono nulla, e il surplus totale è pari a zero. Il valore che lo scambio avrebbe potuto generare, ma che non si è realizzato – $3$ euro – è una <b>perdita secca</b>: un beneficio potenziale che il mercato non riesce a cogliere.

Supponiamo ora che ci siano due compratori: Bruno, che valuta il bene $8$ euro, e Alan, che è disposto a pagarne fino a $10$. Carmen è sempre disposta a vendere a $5$. In questo caso è naturale aspettarsi che il bene vada ad Alan, che lo apprezza di più. Questo esito ha una proprietà importante: si genera il massimo surplus totale possibile, pari a $10 − 5 = 5$. È un primo esempio di <b>allocazione efficiente</b>: data la scarsità, le risorse vengono assegnate dove creano più valore – la perdita secca è zero. Se il bene finisse invece a Bruno, lo scambio produrrebbe solo $3$ euro di surplus: si genererebbe comunque valore, ma si avrebbe una perdita secca di $2$ euro. Infine, se il bene non venisse scambiato affatto, il surplus potenziale andrebbe completamente sprecato – la perdita secca sarebbe ancora maggiore, $5$ euro.

















<h2 id="subsec_trade5">Domanda, offerta e prezzi</h2>

Cosa accade quando i partecipanti nel mercato aumentano? Supponiamo, per esempio, che ci siano cinque venditori – attuali proprietari di altrettante unità – e cinque compratori, le cui disponibilità a vendere e pagare sono come riportiamo nella seguente tabella:

<!-- <a id="tab_1.1.1"><strong>Tabella 1.1.1</strong></a> -->
<!---light blue = #d0eeff --->
<!---darker blue = #a2d0e9 --->
<!---light red = #ffa8a8 --->
<!---darker red = #ffd0d0 --->
<!---buyer darker color = #d5e1aa --->
<!---buyer light color = #e8f8c0 --->
<!---seller darker color = #f8e3c0 --->
<!---seller light color = #f8f4e1 --->
<style>
  .alf th,
  .alf td { padding: 5px; text-align: center; font-size: 18px;}
  .alf th { padding: 5px;  font-size: 20px; }
  .alf th:nth-child(1){ background-color: #B8C48E; }
  .alf th:nth-child(2){ background-color: #84B5CF; }
  .alf th:nth-child(3){ background-color: #DCC298; }
  .alf th:nth-child(4){ background-color: #e3aaaa; }

  .alf tr:nth-child(2n+1) td:nth-child(1){background: #d5e1aa;} 
  .alf tr:nth-child(2n+2) td:nth-child(1){background: #e8f8c0;} 

  .alf tr:nth-child(2n+1) td:nth-child(3){background: #f8e3c0;} 
  .alf tr:nth-child(2n+2) td:nth-child(3){background: #f8f4e1;} 

  .alf tr:nth-child(2n+1) td:nth-child(2){background: #a2d0e9;} 
  .alf tr:nth-child(2n+2) td:nth-child(2){background: #d0eeff;} 

  .alf tr:nth-child(2n+1) td:nth-child(4){background: #ffa8a8;} 
  .alf tr:nth-child(2n+2) td:nth-child(4){background: #ffd0d0;} 

</style>
  <table class="alf">
    <tr>
      <th style="width:20%"> Compratore </th>
      <th style="width:10%"> Valore </th>
      <th style="width:20%"> Venditore </th>
      <th style="width:10%"> Valore </th>
    </tr>
    <tr> <td>Alan</td> <td>10</td> <td>Erika</td> <td>9</td> </tr>
    <tr> <td>Bruno</td> <td>8</td> <td>Diana</td> <td>7</td> </tr>
    <tr> <td>Christian</td> <td>6</td> <td>Carmen</td> <td>5</td> </tr>
    <tr> <td>Diego</td> <td>4</td> <td>Barbara</td> <td>3</td> </tr>
    <tr> <td>Eduardo</td> <td>2</td> <td>Alice</td> <td>1</td> </tr>
  </table>

È chiaro che alcuni scambi sarebbero reciprocamente vantaggiosi: certi compratori attribuiscono al bene un valore superiore a quello richiesto da alcuni venditori per cederlo. Ma quali scambi avverranno esattamente? E soprattutto, come faranno gli agenti a organizzarsi per realizzarli?

Nelle economie di mercato, come quella in cui viviamo, il coordinamento tra le decisioni individuali avviene attraverso i <b>prezzi</b>. In particolare, nella Parte I di queste note ci concentreremo sui mercati <b>concorrenziali</b>, cioè mercati
<span class="marginnote">
In altri contesti, che affronteremo a partire dalla Parte II, alcuni agenti sono <i>price-maker</i>, cioè hanno il potere di influenzare il prezzo. Ma anche in quei casi il prezzo resta lo strumento centrale per guidare le scelte e trasmettere informazioni.
</span>
in cui molti compratori e venditori interagiscono liberamente, e il prezzo si forma spontaneamente in base alle loro disponibilità a pagare e vendere. Ciascun agente, troppo piccolo per influenzare il prezzo da solo, si comporta da <b>price-taker</b>: prende il prezzo come dato e decide quanto acquistare o vendere – come diremo noi, quanto <b>domandare</b> o <b>offrire</b>.

Quale prezzo si formerà nella nostra piccola economia? Se il prezzo è troppo alto, molti venditori sono disposti a vendere, ma pochi compratori vogliono acquistare: ci sarà <i>eccesso di offerta</i> e questa sarà quindi <i>razionata</i> – alcuni venditori rimangono esclusi, nonostante siano disposti a vendere a quel prezzo o anche a meno. Se invece il prezzo è troppo basso, pochi venditori accettano di vendere, mentre molti compratori vorrebbero acquistare – c'è <i>eccesso di domanda</i> e sarà questa ad essere razionata. In entrambi i casi, alcuni scambi reciprocamente vantaggiosi non avvengono: si genera così una perdita secca. Ma se il mercato funziona, cioè se le contrattazioni sono libere da ostacoli, ci saranno pressioni che spingeranno il prezzo a scendere nel primo caso e a salire nel secondo. Solo quando la quantità domandata coincide con quella offerta, l'eccesso di domanda o offerta scompare, e il prezzo si stabilizza: a quel livello, il mercato è in <b>equilibrio</b>.

<a id="gr_intro/trade5"></a>
{% include textbook-graph.html graph="intro/gr_trade5" %}

Scambiarsi il bene
<span class="marginnote"><img src="adamsmith.jpg"/>
Adam Smith descrisse il meccanismo del mercato come una “mano invisibile” che, pur nascendo dall’interesse individuale di consumatori e imprese, porta a un ordine spontaneo e a un risultato collettivo efficiente.
</span>
al prezzo di equilibrio – nella Figura 1.1, qualunque prezzo compreso tra $5$ e $6$ euro – risolve il problema della scarsità: dato che non ci sono abbastanza unità per tutti, il meccanismo di mercato seleziona i partecipanti che attribuiscono al bene il maggior valore – Alan, Bruno, Christian, Diana e Erika (se Diana e Erika sono imprese, ciò vuol dire che in equilibrio non produrranno e venderanno nulla). L’allocazione che ne risulta è <b>socialmente efficiente</b>. Nessuno può proporre un’alternativa diversa che sia accettabile per tutti.



Consideriamo di nuovo la Figura 1.1. In equilibrio, solo Alice, Barbara e Carmen vendono, e solo Alan, Bruno e Christian comprano. Il surplus totale generato è $15$. Immaginiamo invece di far fare scambi a tutti: cinque venditori con cinque compratori, scegliendo i prezzi in modo che ogni coppia ottenga un surplus di $0.5$ euro: Eduardo compra da Alice, Diego da Barbara, Christian da Carmen, ecc. Questa soluzione egualitaria creerebbe un surplus totale di soli $5$ euro – oltre a essere probabilmente più complicata da mettere in pratica.

Ma proprio perché il surplus totale è basso, si può fare di meglio. Se interrompiamo gli scambi meno vantaggiosi – riassegnando a Diana e Erika le unità del bene passate a Diego e Eduardo – si torna all’allocazione di equilibrio, con surplus totale $15$. Per rendere questa riallocazione accettabile da tutti, possiamo usare parte del surplus extra per compensare i quattro esclusi: Eduardo, Diego, Diana ed Erika. Pagando ciascuno di loro $1$ euro – più dei $0.5$ che ottenevano nella prima allocazione – e spartendo i restanti $11$ euro tra i sei partecipanti allo scambio, otteniamo un’allocazione unanimemente preferita. Tutti migliorano la propria condizione, segno che la prima allocazione non era efficiente. Quella di equilibrio invece sì.

L'esempio che abbiamo appena discusso è molto semplice: pochi agenti, ognuno compra o vende esattamente una o nessuna unità. Ma supponiamo che il bene scambiato sia, per esempio, $1$ kg di pasta. È un’interpretazione utile – ci aiuta a collegare quel contesto semplificato al funzionamento di un mercato reale, ma evidenzia alcuni limiti di un modello così semplificato. Per cominciare, non ha molto senso pensare che ogni consumatore compri un chilo o zero chili di pasta: nella realtà, può comprarne di più o di meno, anche quantità frazionarie. Lo stesso vale per i produttori: possono offrire molte unità, non solo una. Dobbiamo quindi generalizzare l’analisi per permettere che le quantità domandate e offerte non siano né intere né limitate a un’unità.

Un altro limite sta nel fatto che i valori che abbiamo assegnato agli agenti non sono scolpiti nella pietra. Alan, Bruno ecc. avrebbero le stesse disponibilità a pagare se il loro reddito fosse diverso, o se esistesse un bene sostituto – per esempio, il riso – venduto per pochi euro in un altro mercato? E le venditrici Alice, Barbara ecc. sarebbero ancora disposte a vendere al prezzo di equilibrio se un input – per esempio il grano duro – diventasse più caro? In altre parole, i numeri che finora abbiamo trattato come fissi riflettono in realtà condizioni che non abbiamo esplicitato: reddito, prezzi di altri beni e degli input, ecc.

Per superare questi limiti e rendere l'analisi più realistica e applicabile, dobbiamo passare da una rappresentazione "punto per punto" di domanda e offerta a <i>curve continue</i> che descrivano la quantità domandata e offerta come dipendenti da <i>altre variabili</i> oltre che dal prezzo del bene. È esattamente ciò che faremo nella prossima sezione, introducendo un modello generale che mantiene la logica di fondo già vista – prezzo, quantità, surplus – ma che ci permette di analizzare in modo sistematico come si forma l’equilibrio in un mercato, e come il mercato reagisce quando qualcosa cambia.








