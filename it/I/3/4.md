



Nella <a href="{{ site.baseurl }}/it/I/3/3">sezione precedente</a> abbiamo imparato a calcolare la scelta ottima dell'impresa price-taker nel breve e nel lungo periodo. Nell'esempio che abbiamo sviluppato, la tecnologia dell'impresa è descritta dalla funzione di produzione $Q=80\sqrt{L}$ o, che è lo stesso, dalla funzione di produzione inversa $L=Q^2/6400$, e il prezzo del lavoro è $W=64$. Da questi dati abbiamo calcolato (come spiegato nella <a href="{{ site.baseurl }}/it/I/3/2">Sezione 3.2</a>) la funzione di costo marginale, $MC(Q)=Q/50$, e da qui, per ogni possibile prezzo $P$ dell'output, la scelta ottima di breve periodo dell'impresa: produrre la quantità $Q$ che risolve l'equazione $MC(Q)=P$, nel nostro esempio $Q=50P$.


<h2 id="subsec_supplySR">Offerta di breve periodo</h2>

La funzione che, una volta fissati la tecnologia dell'impresa ed il prezzo del lavoro, associa ad ogni prezzo $P$ la quantità $Q$ che massimizza il profitto dell'impresa nel breve periodo, si chiama <b>funzione di offerta di breve periodo</b> dell'impresa. Graficamente, essa coincide con la funzione di costo marginale dell'impresa.

Assumendo che la funzione di produzione sia $Q=A\sqrt{L}$, nella seguente figura riassumiamo la costruzione della curva di offerta di breve periodo dell'impresa, e mostriamo come essa dipende dalla produttività (parametro $A$) e dal prezzo del lavoro $W$ (come sappiamo, la scelta ottima di breve periodo dell'impresa non dipende dal costo fisso $FC$). Per riferimento alla sottostante struttura dei costi, nella figura rappresentiamo (usando linee tratteggiate e più sottili) anche le funzioni di costo medio (marrone) e costo variabile medio (arancione).

<a id="gr_firm/supplySR"></a>
{% include textbook-graph.html graph="firm/gr_supplySR" %}




















<h2 id="subsec_supplyLR">Offerta di lungo periodo</h2>

Una volta fissato (oltre alla tecnologia dell'impresa ed il prezzo del lavoro) anche il costo fisso dell'impresa, sappiamo anche come associare ad ogni prezzo $P$ la quantità $Q$ che massimizza il profitto dell'impresa nel lungo periodo. Questa funzione si chiama <b>funzione di offerta di lungo periodo</b> dell'impresa. Come sappiamo, nel lungo periodo il comportamento dell'impresa è identico a quello nel breve periodo se il prezzo $P$ è maggiore del minimo costo medio $AC_{\text{min}}$, mentre la scelta ottima è $Q=0$ se $P$ è minore di $AC_{\text{min}}$. Infine, se $P=AC_{\text{min}}$, l'impresa ha due scelte ottime, $Q=0$ e $Q=Q^{\text{eff}}$.

Da ciò segue che la curva di offerta di lungo periodo coincide graficamente con la funzione di costo marginale dell'impresa quando  $P$ è maggiore di  $AC_{\text{min}}$, e con l'asse verticale (cioè $Q=0$) quando $P$ è minore di $AC_{\text{min}}$. Quando $P=AC_{\text{min}}$, il grafico dell'offerta di lungo periodo consta dei due punti corrispondenti a $Q=0$ e $Q=Q^{\text{eff}}$.

Usando gli stessi dati della figura precedente, in quella seguente riassumiamo la costruzione della curva di offerta di lungo periodo dell'impresa, e mostriamo come essa dipende dalla produttività (parametro $A$), dal prezzo del lavoro $W$, e dal costo fisso $FC$. Anche qui, per riferimento alla sottostante struttura dei costi, nella figura rappresentiamo (usando linee tratteggiate e più sottili) anche le funzioni di costo medio (marrone), costo variabile medio (arancione) e costo marginale (rosso).

<a id="gr_firm/supplyLR"></a>
{% include textbook-graph.html graph="firm/gr_supplyLR" %}























<h2 id="subsec_PS">Surplus del produttore</h2>

L'obiettivo dell'impresa è massimizzare il profitto, e in questo capitolo abbiamo spiegato come individuare la scelta che lo massimizza. Un'altra misura del benessere dell'impresa, strettamente legata al profitto, è il <b>surplus del produttore</b>, indicato con $PS$, dato dalla differenza tra il ricavo e i costi <i>evitabili</i> dell'impresa. Come sappiamo, il costo fisso è irrecuperabile nel breve periodo ma evitabile nel lungo periodo. Nel breve periodo, quindi, il surplus del produttore è la differenza tra ricavo e costo variabile, $PS=R-VC$, mentre nel lungo periodo il surplus del produttore coincide con il profitto, $PS=\Pi$. 

Massimizzare il surplus del produttore è equivalente a massimizzare il profitto dell'impresa. Infatti nel breve periodo surplus e profitto differiscono solo per una costante su cui la scelta dell'impresa non può influire (il costo fisso, che nel breve periodo è irrecuperabile), mentre nel lungo periodo i due concetti coincidono. Il concetto di surplus del produttore inoltre ci permette di esprimere la regola di massimizzazione dell'impresa in modo estremamente compatto. Infatti, che si tratti di breve o di lungo periodo, possiamo descrivere la scelta ottima dell'impresa nel modo seguente:

<p><span style="color: Blue;">
Scegliere la quantità di output $Q$ in corrispondenza della quale si ha $MC(Q) = P$ se, in corrispondenza di tale quantità, il surplus del produttore è positivo o almeno zero (se è zero, anche produrre $Q=0$ è una scelta ottima). Altrimenti, scegliere $Q=0$.
</span></p>

È facile visualizzare e calcolare il surplus del produttore a partire dalla funzione di offerta. Data una qualunque quantità di output $Q$, il surplus del produttore è infatti dato dall'area compresa tra il prezzo di mercato dell'output $P$ e la funzione di offerta dell'impresa, come illustriamo di seguito.

<a id="gr_firm/PS1"></a>
{% include textbook-graph.html graph="firm/gr_PS1" %}


