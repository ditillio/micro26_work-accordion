


Il <b>profitto</b> dell'impresa, che indicheremo con la lettera greca $\Pi$, è dato dalla differenza tra il <b>ricavo totale</b> che l'impresa ottiene dalla vendita del suo output, indicato con $R$, e il costo totale:

<p><span style="color: Forestgreen;">
\(\begin{gathered}
 \Pi = R - C
\end{gathered}\)
</span></p>

Nella sezione precedente abbiamo visto come calcolare i costi dell'impresa. Per calcolare i ricavi, supponiamo che l'impresa voglia produrre e vendere $Q$ unità di output, e
<span class="marginnote">
Stiamo assumendo che l'impresa non pratichi <i>discriminazione di prezzo</i> (una pratica di cui parleremo più in là, quando tratteremo i mercati monopolistici), cioè che tutte le unità di output siano vendute allo stesso prezzo unitario.
</span>
indichiamo con $P(Q)$ la <b>funzione di domanda inversa per il prodotto dell'impresa</b>, cioè la funzione che associa ad ogni quantità di output $Q$ il prezzo unitario $P(Q)$ che l'impresa deve fissare per poter vendere quella quantità. Il ricavo totale dell'impresa è allora
<p><span style="color: Darkgreen;">
\(\begin{gathered}
 R = P(Q) \times Q
\end{gathered}\)
</span></p>
Che forma ha la funzione di ricavo totale? Questo dipende dalla forma della funzione di domanda per il prodotto dell'impresa. Nel caso di un'impresa price-taker,
<span class="marginnote">
Come vedremo quando parleremo di potere di mercato (Capitoli 5 e 6), un'impresa che non è price-taker fronteggia invece una funzione di domanda inversa per il suo prodotto decrescente. L'impresa cioè si aspetta che, per poter vendere quantità più alte di output, deve fissare un prezzo più basso.
</span>
che può vendere qualunque quantità desideri al prezzo $P$ vigente sul mercato, ma non può vendere nulla ad un prezzo più alto, la curva di domanda inversa per il prodotto dell'impresa è orizzontale. In altre parole, la funzione $P(Q)$ è costante. Ciò implica che la funzione di ricavo totale è semplicemente una retta di coefficiente angolare pari a $P$. 

<a id="gr_firm/RR1"></a>
{% include textbook-graph.html graph="firm/gr_RR1" %}












































<h2 id="subsec_SRLR">Breve periodo e lungo periodo</h2>

Ora che sappiamo come calcolare costi e ricavi, possiamo affrontare il problema dell'impresa, ovvero la massimizzazione del suo profitto. Prima di farlo, però, è necessaria una discussione preliminare. 

Quando diciamo che il lavoro è l'unico input variabile di un'impresa concorrenziale, intendiamo dire che esso è l'unico input <i>variabile nel breve periodo</i>. Per esempio, 
potremmo ipotizzare che nel giro di qualche mese il nostro pastificio sia libero di licenziare alcuni lavoratori o assumerne di nuovi, mentre non può svincolarsi altrettanto velocemente dai contratti di locazione commerciale in essere. Nel breve periodo, quindi, il costo fisso dell'impresa è un <b>costo irrecuperabile</b>, cioè un costo che l'impresa deve sostenere anche se decide di sospendere l'attività e non produrre nulla.

Nell'arco di un periodo più lungo,
<span class="marginnote">
Allo stesso modo, in un mercato concorrenziale, nel lungo periodo imprese non ancora attive possono decidere di entrare sul mercato.
</span>
però, per esempio alcuni anni, l'impresa è libera di modificare anche gli input fissi, nel senso che può scegliere di azzerarli e quindi chiudere l'impresa. Nel <i>lungo periodo</i>, quindi, il costo fisso dell'impresa non è un costo irrecuperabile bensì un <b>costo evitabile</b>, cioè un costo che,
alla stessa stregua del costo variabile, l'impresa non sostiene se sceglie di azzerare la produzione chiudendo l'attività.

Come vedremo, la distinzione tra breve e lungo periodo ha importanti conseguenze sulle decisioni dell'impresa, in particolare sul modo in cui essa reagisce a cambiamenti di prezzo nel mercato del suo output.






















<h2>Scelta ottima nel breve periodo</h2>

La maggior parte delle scelte di produzione di un'impresa sono scelte di breve periodo. Come abbiamo detto sopra, tali scelte non hanno conseguenze sul costo fisso dell'impresa, essendo questo irrecuperabile nel breve periodo. Per individuare la scelta ottima di breve periodo, quindi, l'impresa può, anzi deve, ignorare il costo fisso e basarsi esclusivamente sull'unico costo evitabile nel breve periodo, ovvero il costo variabile. Facciamo un esempio, basandoci sulla struttura dei costi già vista nella <a href="{{ site.baseurl }}/it/I/3/2#gr_firm/fromLtoCbis">Figura 3.8</a>, per illustrare quanto stiamo dicendo.

<a id="gr_firm/RC"></a>
{% include textbook-graph.html graph="firm/gr_RC" %}




















<h2>Ricavo marginale, costo marginale e scelta ottima</h2>

Come si fa a <i>calcolare</i> la scelta ottima di breve periodo dell'impresa? Per fare questo conviene ragionare in termini di beneficio e costo marginale. Per l'impresa è profittevole espandere la produzione finché il ricavo aggiuntivo è almeno pari al costo aggiuntivo.


Assumendo che il bene prodotto sia divisibile, ciò vuol dire scegliere la quantità di output in corrispondenza della quale il <b>ricavo marginale</b> è uguale al costo marginale. Il ricavo marginale è il ricavo aggiuntivo derivante dall'ultima, minima quantità di output prodotta e venduta:

<p><span style="color: Darkgreen;">
\(\begin{gathered}
 MR = \frac{\Delta R}{ \Delta Q}  =  \frac{ R(Q) - R(Q-\Delta Q)    }{  \Delta Q   } 
\end{gathered}\)
</span></p>

Quando il bene prodotto è divisibile, la funzione di ricavo marginale non è altro che la derivata della funzione di ricavo totale. Nel caso di un'impresa price-taker, quindi, il ricavo marginale è semplicemente il prezzo di vendita del bene, $P$, che l'impresa prende per dato. In altre parole, la funzione $MR$ è costante: $MR=P$ per ogni valore di $Q$. Otteniamo cosi la seguente <b>regola di massimizzazione del profitto di breve periodo dell'impresa price-taker</b>:

<p><span style="color: Blue;">
Scegliere la quantità di output $Q$ in corrispondenza della quale si ha $MC = P$.
</span></p>

Ancora basandoci sulla struttura dei costi già vista nella <a href="{{ site.baseurl }}/it/I/3/2#gr_firm/fromLtoCbis">Figura 3.8</a> e poi ripresa nella <a href="{{ site.baseurl }}/it/I/3/3#gr_firm/RC">Figura 3.15</a>, supponiamo che la funzione di produzione sia $Q=80\sqrt{L}$, il salario sia $W=64$ ed il costo fisso $FC=100$. La funzione di costo totale è allora $C=100+64Q^2/80^2$ e quindi la funzione di costo marginale $MC=128Q/80^2=Q/50$. Segue che, dato un qualunque prezzo $P$, la scelta ottima è la soluzione all'equazione $Q/50=P$, ovvero $Q=50P$. Per esempio, se il prezzo è $P=2$ la scelta ottima è $Q=100$, se è $P=3$ la scelta ottima è $Q=150$, e così via. Nella figura seguente illustriamo graficamente i calcoli appena fatti.

<a id="gr_firm/MRMC"></a>
{% include textbook-graph.html graph="firm/gr_MRMC" %}



















<h2>Scelta ottima nel lungo periodo</h2>

Abbiamo già parlato del fatto che, nel lungo periodo, il costo fisso dell'impresa diventa evitabile. Nel lungo periodo, in altre parole, l'impresa è libera non solo di scegliere quanto lavoro impiegare, ma anche <i>se</i> essere presente sul mercato e pagare quindi il costo fisso, o chiudere (e quindi impiegare zero unità di lavoro e produrre zero unità di output) e non pagarlo. La possibilità di evitare il costo fisso chiudendo l'attività fa sì che il comportamento ottimale dell'impresa nel lungo periodo sia diverso da quello nel breve periodo.

La regola di massimizzazione del profitto nel lungo periodo può essere espressa distinguendo tre casi mutuamente esclusivi ed esaustivi:

<b>Caso 1: Ogni quantità positiva di output dà luogo ad un profitto negativo, cioè $R(Q)<C(Q)$ per ogni $Q>0$.
</b>
<span style="color: Blue;">In questo caso, la scelta ottima è chiudere l'impresa. Il profitto massimo è zero.</span>

<b>Caso 2: Esiste almeno una quantità positiva di output che dà luogo ad un profitto positivo, cioè $R(Q)>C(Q)$ per 
qualche $Q>0$.</b>
<span style="color: Blue;">In questo caso la scelta ottima è la stessa che nel breve periodo: produrre la quantità in corrispondenza della quale il ricavo marginale è uguale al costo marginale. Il profitto massimo è positivo.</span>

<b>Caso 3: Non esistono quantità positive di output che danno luogo ad un profitto positivo, ma per una qualche quantità positiva di output il profitto è zero. Dunque $R(Q)\leq C(Q)$ per 
ogni $Q>0$, ma $R(Q)=C(Q)$ per qualche $Q>0$.</b>
<span style="color: Blue;">
In questo caso l'impresa è indifferente tra chiudere l'attività e produrre una tale quantità positiva di output. Entrambe le scelte sono scelte ottime ed in entrambi i casi il profitto (che è il profitto massimo) è zero.
</span>

Illustriamo la regola nella seguente figura, che riprende l'esempio precedente.

<a id="gr_firm/RCLR"></a>
{% include textbook-graph.html graph="firm/gr_RCLR" %}

Come si fa a verificare in quale dei tre casi ci troviamo e quindi a <i>calcolare</i> la scelta ottima dell'impresa nel lungo periodo? Nel caso di un'impresa price-taker (come effettivamente è quella nella figura qui sopra) c'è un modo immediato per farlo. Dal fatto che per un'impresa price-taker abbiamo $R(Q)=PQ$ seguono tre osservazioni che ci permetteranno di riformulare i tre casi elencati prima in un modo equivalente ma più utile, in termini di minimo costo medio e scala efficiente di produzione (concetti che abbiamo introdotto nella <a href="{{ site.baseurl }}/it/I/3/2#subsec_ACMIN">sezione precedente</a>).

Primo, dire che $R(Q)<C(Q)$ per ogni $Q>0$ è equivalente a dire che $P<AC(Q)$ per ogni $Q>0$ (basta dividere entrambi i lati della prima disuguaglianza per $Q$ per rendersi conto di questo), il che a sua volta è equivalente a dire che $P<AC_{\text{min}}$.

Secondo, dire che $R(Q)>C(Q)$ per qualche $Q>0$ è equivalente a dire che $P>AC(Q)$ per qualche $Q>0$ (anche qui basta dividere entrambi i lati della prima disuguaglianza per $Q$ per rendersi conto di questo), il che a sua volta è equivalente a dire che $P>AC_{\text{min}}$.

Terzo, dire che $R(Q)\leq C(Q)$ per ogni $Q>0$, ma $R(Q)=C(Q)$ per qualche $Q>0$, è come dire che $P\leq AC(Q)$ per ogni $Q>0$, ma $P=AC(Q)$ per qualche $Q>0$. Dato che la funzione di costo medio ha una forma a U, questo a sua volta è equivalente a dire che $P=AC_{\text{min}}$ e che quindi l'unica quantità positiva di output in corrispondenza della quale si ha $P=AC(Q)$ è la scala efficiente di produzione $Q^{\text{eff}}$.

Date queste osservazioni, possiamo riformulare la regola di massimizzazione del profitto nel lungo periodo per un'impresa price-taker come segue:

<b>Caso 1: Il prezzo dell'output è minore del minimo costo medio, $P<AC_{\text{min}}$.</b>
<span style="color: Blue;">In questo caso, la scelta ottima è chiudere l'impresa. Il profitto massimo è zero.</span>

<b>Caso 2: Il prezzo dell'output è maggiore del minimo costo medio, $P>AC_{\text{min}}$.</b>
<span style="color: Blue;">In questo caso la scelta ottima è la stessa che nel breve periodo: produrre la quantità in corrispondenza della quale $MC=P$. Il profitto massimo è positivo.</span>

<b>Caso 3: Il prezzo dell'output è uguale al minimo costo medio, $P=AC_{\text{min}}$.</b>
<span style="color: Blue;">
In questo caso l'impresa è indifferente tra chiudere l'attività e produrre la sua scala efficiente di produzione, $Q=Q^{\text{eff}}$. Entrambe le scelte sono scelte ottime ed in entrambi i casi il profitto (che è il profitto massimo) è zero.
</span>

Illustriamo questo criterio equivalente nella seguente figura, riprendendo ancora l'esempio di prima.

<a id="gr_firm/PACLR"></a>
{% include textbook-graph.html graph="firm/gr_PACLR" %}


















